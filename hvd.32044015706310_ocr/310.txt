
agnis et haedis accipere, tanquam diceret, vel ab agnis
agnum, vel ab haedis haedum, si illud desit, sumi Opor-
tere : apparet tamen in Christo rebus impletis quid illo
prmcepto fuerit ﬁguratum.
XLIII. [11). xu, 14.] Quod scriptum est, Et facietis
diem hunc in progenies vestras legitimum teternum vel
eternalem, quod grzece dicitur αιὼνιον , non sic acci-
piendum est, tanquam possit istorum praetereuntium
dies esse ullus aeternus ; sed illud aeternum est, quod
iste signiﬁcat dies : velut eum dicimus ipsum Deum
aeternum, non utique istas duas syllabas aeternas
dicimus, sed quod signiﬁcant. Quanquam diligenter
scrutandum sit quomodo appellare Scriptura soleat
aeternum, ne forte ita dixerit solemniter aaternum,
quem nefas habeant praetermittere, aut sua sponte
mutare. Aliud est enim quod pmcipitur quousque
ﬁat, sicut praeceptum est ut septies muros Iericho cir-
cumiret arca (Iosue vr, 5, 4) : aliud, cum praecipitur
sic observari aliquid , ut nullus terminus praeﬁniatur
observationis, sive quotidie , sive per menses, sive
per annos solemniter, sive per multorum vel aliquo-
rum annorum certa intervalla. Aut ergo sic appellavit
aeternum, quod non sua sponte audeant desinere ce-
lebrare; aut, sicut dixi, αι non ipsa signa rerum ,
sed res quae Iis signiﬁcantur aeternae intelligantur.
XLIV. [Ib. xu, 50.] Et factus est clamor magnus in
terra £ggpti. Non enim erat domus in qua non erat in
ea mortuus. Nonne potuit esse aliqua domus qua: pri-
mogenitum non haberet? Cum ergo primogeniti tan-
tummodo morerentur , quomodo nulla erat quae non
haberet mortuum? An ethoc divinitus priescientia
Dei fuerat procuratum , ut in omnibus omnino essent
domibus pri mogeniti, in quibus percuterentur Εσπιίἱῖ
Ah hac sane plaga non putandi sunt immunes fuisse
Egyptii qui habitabant in terra Gessen; hominum
quippe erat , vel animalium , non terrae : id est , ho-
mines et animalia primogenita moriebantur occulto et
angelico percussu , non aliquid in terra vel in coelo
factum erat, sicut rana, vel locusta, vel tenebrae ,
unde qui habitabant, amigerentur. A talibus enim
plagis cum terra Gessen fuisset aliena, procul dubio
perveniebat beneficium ad eos Egyptios qui in eadem
terra cum Hebraeis morabantur : hac vero primoge-
niti eorum omnes percussi sunt.
XLV. [1b. xu, 55, '56.] Filii autem Israel fecerunt
sicuti praeceperat illis Moyses , et petierunt ab {Egyptiis
vasa aurea et argentea et vestem; et Dominus dedit gra-
tiam populo suo coram Aegyptiis, et commodaverunt
illis , et prazdati sunt Egyptios. Iam hoc factum fuerat
ante mortes primogenitorum Egyptiorum; sed nunc
per recapitulationem repetitur. Nam narratum est
quando factum est. Modo enim ﬁeri quomodo posset,
utin tanto luctu ex mortibus suorum accommodarent
ista ﬁliis Israel? Nisi forte quis dicat etiam ista plaga
non fuisse percussos «Egyptios quicum Hebraeis in-
habitabant terram Gessen.
XLVI. [Ib. xu, ελ] Quid est quod ait, Accipietis
autem fasciculum hyssopi , et tingentes ex sanguine qui
ostium ostium, linietis super limen et super ambos
