
531 DE SS. MACARllS AEGYPTIO ET ALEXANDRINO. 582
Αεοεωω Seu Exercitatorem, qui inter monachos Nitrienses solitariam vitam duxit, atque Macarii Aegyptii
iunioris discipulus fuit, clarus anno 400 sqq. usque ad annum circiter MO vel ultra; de quo Sozomenus
lib. Vl cap. 29, Palladius Hist. Laus. capp. 20 et 21, Nieephorus Hist. Eccl. lib. XIV cap. 54. Vixit enim
post Pelagianam haeresim multis annis, perveniens ad decrepitam usque aetatem, obiitque centenario
maior. Nec mihi rationes seu coniecturae desunt : Ι. lpsa doctrina Pelagiana, quam eandem cum Marco
Exercitatore prorsus habet. ll. llomilia XXXVII De paradiso et lege spirituali habetur verbotenus inter
Opuscula Marci Exercitatoris, unde non leve indicium est, omnem hanc Homiliarum collectionem ad
eum pertinere, maxime cum Macarius Aegyptius abbas etiam iunior ad tempora Pelagianae haereseos
non pervenerit, sed Marcus Exercitator, qui eam ubique operum sparsit. Ill. Stylus Ilomiliarum istarum
apprime convenit cum stylo Marci Exercitatoris, de quo loquitur Photius in Bibliotheca cod. 200. lV.Hae
Homiliae S. Macarii Aegyptii L possunt convenire cum iis, quae Marco Exercitatori Ι. l. Nieephorus
Callistus asserit, ex Marci Exercitatoris operibus ad aetatem suam pervenisse libros octo universalium affe-
ctionum numerum aequantes, et alios triginta duos de re ascetica. Possunt enim hae Homiliae L sub no-
mine S. Macarii Aegyptii complecti Opuscula illa XL,'quae Marco Exercitatori a veteribus tribuuntur.
Nam plurimi Marcum consulebant quaestionibus asceticis, quibus ille responsiones dabat, ut constat ex
Epistula Nicolai cuiusdam, qua gratias Marco agit ob praecepta eius salutaria sibi nuncupata. Cum au-
tem plures quam XL sint, hoc nihil facit contra Marcum Exercitatorem, quia omnia ipsius opera Nice-
phorus non assecutus fuerat. lluic Macario Aegyptio seniori Opuscula omnia Macariis diversis attributa
adscribit imperite omnino Joannes Georgius Pritius, qui ea collecta simul edenda graece et latine curavit
Lipsiae a. 1698 et 1699 tomis duobus in-8, itemque a. 1709 cum Prolegomenis. Denique Macarius hic
senior exactis in solitudine sexaginta [Pag. 479] annis obiit nonagenarius, utvolunt, a. 591 die ll Januarii.
Macarius alter, iunior passim dictus, Alexandriae ortum duxit, in qua iunioribus annis bellaria vendendo
quaestum quaerebat, cum superiore Macario eiusdem Antonii discipulus. Nam urbe simul Alexandrina et
arte renuntiatis, in eremum Nitriensem secedens, vitam monasticam amplexus est. Anno quadragesimo
aetatis baptismum suscepit, deinde successu temporum presbyter factus et archimandrita Nitricnsis.
Arctiorem vitae monasticae disciplinam tanto studio sectatus est, ut ex nimia cutis ariditate pili barbae
ci non succreverint, inquit Sozomenus Hist. Eccl. lib. lll cap. 14. Macarius vero Alexandrinus, inquit
Socrates Hist. Eccl. lib. IV cap. 25, cum usquequaque similis esset Aegyptio, in hoc uno discrepabat,
quod hilaris esset erga eos qui ad ipsum accesserant, et urbanitate quadam iuniores ad disciplinam
monasticam alliceret. Mira de eius virtutibus, abstinentia, miraculis patratis et daemonibus per illum
expulsis narrat Palladius Hist. Laus. cap. 20, de quibus plurimum ambigo, quamvis eo familiariter
uteretur qui recenset. llic quoque cum Macario Aegyptio virtutibus et miraculis inferior non esset, inter
ecclesiasticos quoque Scriptores recenseri a monachis graecis recentioribus debuit, ne doctrina alteri
cederet. [labetur ergo adscripta illi latine Regula monastica, XXX capitulis comprehensa, quam primus
edidit Petrus Roverius Jesuita in Historia monasterii Rcomaeensis pag. 24. Eandemque edidit Lucas
llolstenius in Codice Regularum Paris. a. 16651η-ι1ο apud Ludovieum Billaine. Sed cum Regulae istae
nullo testimonio veterum nixae sint, figmenta recentiorum monachorum Graeciae a viris prudentibus
censentur. Edidit et Caveus sub eiusdem Macarii Alexandrini nomine Sermonem ex MS. codice Paulinae
Lipsiensis Bibliothecae absurdissimum, graece et latine, in Hist. Lit. Scriptt. Eccl. ad a. 575 pag. 208.
Eundem sermonem etiam graece et latine iterum ex eodem MS. codice edidit Jacobus Tollius a. 1696 in-«l’
Traiecti ad Rhenum apud Franciscum llalmam in Insignibus Itinerarii Italici pag. 192, collatum ad MSS.
codices Bibliothecae Caesareae [Pag. 480] Vindobonensis ac variantibus lectionibus ditatum. Cuius ex
lectione in promptu est intelligere impudentiam atque ignorantiam eorum, qui tales naenias recentiorum
temporum antiquis Ecclesiae Patribus obtrudunt. Mortuus dicitur Macarius Alexandrinus circa a. 404,
annos aetatis centum habens, cuius memoria in Martyrologio Romano die XV mensis Januarii agitur.
Tertius Macarius, etiam S. Antonii Magni discipulus, amborum praecedentium aequalis, Amathae
socius, ab aliis duobus, altero Aegyptio, altero Alexandrino distinctus.” De hoc Macario tertio abunde
l’ossinus in Prolegomenis ad Thcsaurum asceticum num. V. Vl sqq., ubi recte tres Macarios, S. Patris
Antonii discipulos, distinguit, nempe Aegyptium, qui Scythi sedem habuit, Alexandrinum, qui in Celliis
quae in Libya sunt, locis longe distantibus a Thebaide,ubi Antonius degebat. Itaque in Thebaide erat mons
interior, ubi solus plerumque residebat Antonius, et mons exterior, in quem subinde ,excurrebat, ut
habitantes in eo suos monachos inviseret. ln eo hic tertius Macarius habitavit, sub cuius nomine
Opuscula septem, nempe de custodia cordis pag. 19, de perfectione in spiritu pag. 47, de oratione pag. 65,de
patientia et discretione pag. 81, de elevatione mentis pag. 115, de caritate pag. 141, de libertate mentis pag.
185 edidit Petrus Pessinus in Thesauro Ascetico graece et latine impresso Tolosae inut" a. 1684 apud
Guilielmum Bosch. Plurima illic in Prolegomenis de isto Macario tertio, quem Aegyptium quoque cum
primo facit, et cui etiam Homilias quinquaginta, quae tamen vulgo Aegyptio seniori inscribuntur, huic
iuniori quidem et tertio attribuit. Claruit eodem tempore quo Antonius abbas, cui a. 557 morienti adfuit.
