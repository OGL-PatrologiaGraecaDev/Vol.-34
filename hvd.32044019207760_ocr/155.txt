ΝΟΤΛ .
28'! η 10. PICI PRAEFATIO 283
caput habet suppositum divinis libris, sed tantum praesto est sacerdoti qui mysticam precationmn'n
ipso recitat. Sacerdos vero ea perfecta, cum ad eum qui initiatur venit, illum rogat primum, num remittat
nuntium non solum dividuis distinctisque vitis, verum etiam visionibus; deinde perfectissimam ei vitam
exponit, hoc pro testimonio dicens, eum mediam vitam superare ac transilire oportere. Quae ubi omnia
is qui initiatur continenter professus est se esse facturum, sacerdos signo crucis eum consignatum tondet,
appellans tres personas divinae beatitudinis ; omnique veste detracta eum alia induit, et eum aliis sanctis
viris qui adsunt, cum eum salutavit, participem facit divinorum mysteriorum.
Contemplatio.
‹ Quod neutrum genu ﬂectit, neque habet caput divinis libris subiectum, praestoque est sacerdoti pre—
cationem recitanti, declarat, monachorum ordinis non esse alios deducere, sed in se ac per se perstare in
singulari sanctoque statu, sacerdotum ordines assectantem, et ab eis ad divinam sacrorum quae illum at-
tingunt scientiam facile traduci. Divisarum autem diversarumque non solum vitaium, sed etiam visionum
ut ita | dicam abrenunciatio perfectissimam monachorum philosophiam signiﬁcat, quaein praeceptorum,
quae unum faciunt, scientia vim et eﬁicacitatem habet. Est enim, ut dixi, non medii eorum qui initian-
tur ordinis, sed summi omnium. Itaque multa eorum, quae impune ac sine improbatione a medio ordine
geruntur, omni ratione singularibus monachis interdicta sunt; quippe quicum uno coniungi debeant ei
cum sacra monade colligi atque ad sacerdotum vitam, quantum licet, formari; quod ei ordini in multis
ordo ille similis sit, et unus ex omnibus ordinibus eorum qui initiantur, ad eum proxime accedat. Signum
vero ﬁgurae crucis, ut iam a nobis dictum est, declarat universarum ad corpus pertinentium cupiditatum
privationem. Capillus autem tonsus puram nullaque ﬁgura fucatam vitam indicat, quae non ﬁctarum ﬁgura
rum aut colorum inductione deformitatem mentis ornet, sed per seipsam non humana pulchritudine, verum
singulari et unica ad divinam excitet. Prioris vero vestis detractio et alterius inductio signiﬁcata media sanc-
ta vita ad perfectiorem traductionem : quemadmodum in ortu a Deo sive baptismo vestis vicissitudinem
ac. mutationem a vita quae expiabatur ad contemplationis sapientiaeque statum et habitum migrationem
signiﬁcare dicebamus. Quod si nunc etiam et sacerdos et omnes sancti qui intersunt eum qui initiatus est
consalutant, intellige sanctam eorum qui divinitatem imitantur societatem, amanter cum divina laetitia
inter se gratulantium. Postremo sacerdos ad divinam communionem invitat eum qui initiatus est, sancte
indicans illum qui | consecratus est: si vero ad monachorum institutum, quod singulare est, pervene-
rit, non solum spectatorem sacrorum quae ei permissa sunt fore, nec ritu medii ordinis in sanetissimorum
sacramentorum societatem communionemque venturum, sed cum divina eorum sacrorum quae percepit
cognitione, alio quam sanctus populus modo venturum esse ad divinae societatis adeptionem et perce-
ptionem. › Philo vero de eorumdem ortu scripsit hunc in modum ι (α); ‹ Postquam de Essaeis dis-
seruimus, qui vitam activam exercent, omnibus, aut, quod minus invidiosum dictu est,
plerisque felicius ordo postulat, ut deinceps dicamus quae dicenda sunt de contemplationi deditis.
Non debet enim huiusmodi virorum virtus eximia causam praebere silentii his qui nihil hone-
stum putant tacendum dissimulandumque. lnstitutum autem huius philosophiae mox apparet ex
ipsis appellationibus; vocantur enim therapeutae, therapeutridesque, hoc est curatores et curatri-
ces, sive cultores et cultrices, vero nomine, vel quia profitentur medicinam praestantiorem ista vulgata
per omnia oppida ; haec enim medetur solis corporibus , illa et animas liberat morbis gravibus et adversus
medelas contumacibus, quos inflixerunt voluptates, concupiscentiae , dolores, timores, avaritiae, insipien—
tiae, iniustitiae et ceterae perturbationes et vitiorum agmen innumerabile; vel quia didicerunt a natura et
e sacris legibus colere illud Ens et bono melius et uno sincerius et unitate in generando antiquius atque,
ut ita dicam, principalius. Horum pietati quos tandem merito comparabimus? ι Ει paucis interiectis:
‹ At ι illud hominum genus therapeuticum semper in divinitatis contemplatione proficiet, etiam sole hoc
sensibili praeterito, nec unquam suum ordinem deseret tendentem ad felicitatem perfectissimam. Huic
vitae instituto qui se addicunt, non ex more aut rogati id faciunt, sed amore correpti rerum caelestium,
et quasi divino furore perciti, donec ad contemplationem illam desideratissimam perveniant. Deinde prae
immortalis beataeque vitae cupidine quasi iam hac mortalidefuneti, facultates suas relinquunt liberis aut
cognatis, ultro eis possessione cedendo: atque etiam sociis et amicis, si cognati desint. Oportet enim, ut
qui perspicaees divitias adeptus est, caecas illas relinquat mentibus caecutientihus. ι Nec multo post : «Re-
lictis igitur facultatibus et avocamentis omnibus fugiunt, nulla habita ratione fratrum, liberorum, parentum.
uxorumque,et deserunt numerosas cognationes, societates, amicitias, ipsas denique patrias, in quibus geniti
educatique sunt. Quando quidem consuetudo magnum momentum habet ad allectandos animos. Demi-
grant autem non in aliam civitatem, sicut servi, qui se vendi aliis heris impetrant miseri, ut qui servitu-
tem mutant, non eﬁugiunt. Quaevis enim civitas, vel optimis ornata legibus, plena est tumultu plurimo,
NOTAE .
(α) Lib. De vita contemplativa sive supplicum virtutilis.
