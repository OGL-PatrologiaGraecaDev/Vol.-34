
2S3 JO. PICI PRAEFATIO 396
iacentes, vinum in universum, sicut ipsis verbis scripsit, et de animantibus ne gustant quidem, sed sola
illis aqua potum praebeat, et obsonium sit panis cum sale et hyssopo. Praeterea scribit, quo pacto praesi-
deant inter eos ii quibus ecclesiastica commissa sunt ministeria, diaconatus etiam, Ι et quae supra cuncte‘
eminent episcopatus praesidentiae. Quod si cui desiderium inerit ista exacte cognoscendi, discat ea ex dicta
iam viri huius historia. Quod igitur Philo illic de primis evangelicae doctrinae praeconibus et ritibus olim ab
Apostolis traditis disserens ista scripserit, cuivis manifestum est.Singulares anachoretarum vitas summae au-
ctOritatis in Ecclesia viri scripserunt : D. Athanasius Alexandrinae urbis episcopus ac Dorotheus vitam An-
tonii Magni, quam postea latino sermone tradidit Evagrius; D. Hieronymus Pauli heremitae,IIilarionis atque
Malchi captivi monachi; reliquorum autem monachorum vitas prosecuti sunt Theodoretus ac Palladius iustis
voluminibus, quae latina nuper prodierunt in lucem opera Gentiani Herveti, viri de christiana republica
bene meriti. Istorum porro colloquia si quis desideret, legat Cassianum. At cum huiusmodi homines per de-
serta respersi vitamque solitariam agentes, sibi duntaxat prodesse viderentur, et religionem Christianam
parum promovere, Basilius Magnus Caesareae Cappadociae episcopus, ut ait Nazianzenus in Vita Basilii, de-
duxit eos ad civitates et Oppida, ut ab his populus Deo gratam vivendi rationem ac cultum divinum edisceret.
Itaque Gregorii Nazianzeni verba (a) subiicere non poenitebit: ι Ut autem, › ait, ‹ non solum sibi, sed et
aliis quoque proﬁceret, primus coenobia excogitavit, ritumque illum monachorum antiquum atque agre-
stem ad ordinem quendam formulamque religioni propiorem reduxit. Cum enim animadvertisset, eos, qui
in communi vita, hoc est, inter alios mixtim agunt, mo Ι nasticam licet abstinentiam servent, aliis quidem
utiles, sibi vero nequaquam existere, cum in multis eos necesse sit versari malis quae vitae quietae ac
plane perfectae contraria videntur, eos vero, qui in solitudine procul ab aliis agunt, ﬁrmiores sane propo-
sito magisque Deo coniunctos quam supradictos vidit, attamen sibi tantum utiles, cum rerum experientiam
nequaquam teneant, nec cum aliis commercium ullum habeant, utrumque vitae genus coniungere cona-
tus est. Quamobrem monachorum coenobia haud procul ab iis, qui in hominum societate vivunt, aedili-
cari iussit, nec omnino separavit, ut et propinquitate, cum opus charitatis exposceret, adesse valerent, dis-
siti alioqui pr0priis terminis, ne quies eorum aut pax interrumpi per multitudinem posset, nec ipsi mo-
nachi actionis merito, quod ex impendenda aliis pietate esset, privarentur, neque rursus eorum actio per
tumultus inutilis eiIiceretur, et alter alterum hoc modo iuvare posset, et monachorum vita per conversa-
tionem eorum, qui in communi agunt, pia ﬁeret, et ipsi ex monachis quietem, constantiam, sapientiam,
contemplationem ediscerent, quemadmodum tellus ac pontus invicem se iuvant ac suscipiunt. ι Hos ergo ubi
coegisset Basilius in urbes, ac e monachis et anachoretis coenobitas eﬂecisset, vivendi regulam Evangelia
consentaneam iliis conscripsit, quam et in precio habemus, et totius Graeciae monachi hactenus observa-
runt atque reveriti sunt, quemadmodum et Latini sumptam inde regulam beatorum Hieronymi, Augustini,
Benedicti, Domiuiei , Francisci, Bernardi, ac reliquorum. Ceterum ne variis allegationibus obruen ι tes
lectoris animum epistolae modum excedamus, institutique nostri videamur obliti, duos fuisse Macarius
testantur Palladius ac Nicephorus (b), alterum Alexandrinum genere, qui licet iunior in iis, quae sunt rno-
nachorum praecipua, primas obtinebat, alterum Aegyptium, aetate grandiorem,qui has ipsas graece scripsit
llomilias, quas in latinum sermonem transtulimus. lIic nonaginta vixit annos integros, quorum sexaginta
transegit in solitudine. Itaque natus annos triginta, et in iuvenili constitutus aetate, tam toleranter tulit
labores exercitationis totum decennium, ut magna quadam et insigni dignus haberetur distinctione,adeo
ut vocaretur παιδαριογέρων, id est, in pucriii aetate senex, quoniam citius quam pro aetate profecerat
virtutibus. Quadraginta annos natus potestatem accepit adversus daemonas, gratiam item curandi, spiri-
tumque praedicendi futura. Dignus quoque est habitus honorando sacerdotio. Habitarunt cum eo duo
discipuli in intima solitudine quae vocatur Scete. Quorum unus quidem, velut minister, illi semper as-
sidebat eorum gratia qui veniebant curandi, alter autem seorsum secedebat in cellam. Procedente vero
tempore cum sanctus perspicaci oculo praevidisset, dixit ministro suo nomine Joanni, qui postea factus
presbyter suilectus est in locum Macarii : Audi, mi frater Joannes, meamque fer aequo animo admonitio.
nem tibi valde profuturam. Tentaris enim, inquit, et te tentat spiritus avaritiae; sic enim perSpectum
habeo; scio tamen, si meam benigne tuleris adhortationem, te perfectum fore in Dei timore atque eius
opere, laudaberisque, et Ι ﬂagellum non appropinquabit tabernaculo tuo. Quod si non audieris, in te venient,
quae Giezi tandem acciderunt, cuius vitio laboras. Contigit porro, ut defuncto Macario non paruerit, sed ei,
qui propter avaritiam alligavit Judae. laqueum. Elapsis itaque quindecim aut viginti annis, cum bona
pauperum usurpasset, tam gravi laboravit elephantia, ut in toto eius corpore non inveniretur integer
locus, in quo quis digitum ﬁgere posset. Ilaec fuit Macarii prophetia. Ferebatur hic sanctus pati continen—
tcm ecstasin, saepiusque vel cum Deo, vel in rebus versari caelestibus. Fama etiam constans erat, in
solitudine illum suscitassc mortuum, ut persuaderet cuidam haeretico neganti resurrectionem. Reliqua,
NOTAE.
(a) Ex monodia Greg. Nazianzeni in vitam Basilii.
(ἔῃ) Pallad. in Historia Patrum cap. 19, ‘20; Niceph. Hist. Eccl. lib. ix cap. 14.
