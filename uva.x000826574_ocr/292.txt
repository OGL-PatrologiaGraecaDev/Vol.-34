
XXV. [Ib. xi, 26.] 1. Quomodo accipiendum sit,
quod cum esset Tharra ί pater Abrahae annorum se-
ptuaginta, genuit Abraham, et postea cum suis omni-
bus mansit in Charran, et vixit annos ducentos quin-
que in Charran, et mortuus est : et dixit Dominus ad
Abraham ut exiret de Charran, et exiit inde, cum es-
set idem Abraham septuaginta quinque annorum?
Nisi quia per recapitulationem ostenditur, vivo Tharra
locutum esse Dominum; et Abraham vivo patre suo
secundum praeceptum Domini, exiisse de Charran,
cum esset septuaginta quinque annorum, centesimo
et quadragesimo quinto anno vitae patris sui, si dies
vitae patris sui anni ducenti quinque fuerunt : ut ideo
scriptum sit, Fuerunt anni vitae That-ra: ducenti quin-
que in Charran, quia ibi complevit omnes annos totius
vitae suae. Solvitur ergo quaestio per recapitulationem,
quae indissolubilis remaneret, si post mortem Thame
acciperemus locutum esse Dominum ad Abraham ut
exiret de Charran, quia non poterat esse adhuc an-
norum septuaginta quinque cum pater ejus jam mor-
tuus esset, qui eum septuagesimo aetatis suae anno
genuerat; ut Abraham post mortem patris sui anno-
rum esset centum triginta quinque, si omnes anni pa-
tris ejus ducenti quinque fuerunt. Recapitulatio itaque
ista, si advertatur in Scripturis, multas quaestiones
solvit, qua: indissolubiles possunt videri secundum
etiam superiorum quaestionum expositionem, per eam-
dem recapitulationem factam.
2. Quanquam et aliter ista quaestio a quibusdam
solvatur, ex illo computari annos aetatis Abrahae, ex
quo liberatus est de igne Chaldaeorum, in quem mis-
sus ut arderet, quia eumdem ignem superstitione
Chaldzeorum colere noluit, liberatus inde, etsi in
Scripturis non legitur, Judaica tamen narratione tra-
ditur. Potest et sic solvi, quoniam Scriptura qua:
dixit, Cum esset Tharra annorum septuaginta, genuit
Abraham et Nachor et Arran ; non utique hoc intelligi
vehit, quia eodem anno septuagesimo aetatis suac
omnes tres genuit, sed ex quo anno generare cmpit,
eum annum commemoravit Scriptura. Fieri autem
potest ut posterior sit generatus Abraham, sed merito
excellentiae, qua in Scripturis valde commendatur,
prior fuerit nominatus : sicut propheta priorem no-
minavit minorem, Iacob dilexi, Esau autem odio habui
(Malach. ι, 2, 5); etin Paralipomenon cum sit quar-
tus nascendi ordine Judas, prior est commemoratus
(ι Paral. iv, 1), a quo 'Judaicze genti nomen est, pro-
pter tribum regiam. Commodius autem plures exitus
inveniuntur, quibus quaestiones dil‘liciles dissolvantur.
3. Consideranda est sane narratio Stephani de hac
re, cui magis harum expositionum non repugnet. Et
illud quidem cogit ut non sicut narrari videtur in Ge-
nesi( Gen. xu, 1 ), post mortem Tharrze locutus sit
Deus ad Abraham, ut exiret de cognatione sua et de
domo patris sui ; sed cum esset in Mesopotamia prius-
quam habitaret in Charran, jam utique egressus de
terra Chaldaeorum, ut in illoitinere intelligatur ei lo-
fg_em,.ﬁge._At in Ias. comtanter, Thura, vel
πωπω et sic'ln graeco.
Sanc'r. Anons'r. ΠΙ.
{Dim-huit.)
