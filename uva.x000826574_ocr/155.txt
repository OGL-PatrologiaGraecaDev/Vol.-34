
287
quod ιη usu loquendi quotidiano facile animadverti
potest.
CAPUT XII. — Quid secundum genus, quod de
quibusdam creaturis , non de homine dicitur.
18. Non frustra etiam lectorem movet utrumne
passim et quasi fortuito an aliqua ratione dicatur, se-
cundum genus, tanquam fuerint et antea, eum primo
creata narrentur ί : an genus eorum in superioribus
rationibus intelligendum est, utique spiritualibus, se-
cundum quas creantur inferius. Sed si ita esset, hoc
de luce, hoc de ctelo , hoc de aquis et terris, hoc de
caeli luminaribus diceretur. Quid enim eorum est,
cujus non aeterna et incommutabilis ratio in ipsa Dei
Sapientia vigeat, qua: attingit a fine usque ad finem
fortiter, et disponit omnia suaviter? (Sap. vin, 1.) ln-
cipit autem hoc dici de herbis et lignis, usque ad hinc
terrena animantia. Nam et in eis quae ex aquis creata
sunt, quamvis in prima commemoratione dictum non
sit; in illa tamen iteratione dictum est, Et fecit Deus
cetos magnos et omnem animam animalium reptilium,
qua eduxerunt aqua secundum genus eorum; et omne
volatile pennatam secundum genus.
19. An quia haec ita exorta sunt. ut ex eis alia nas-
cerentur, et originis formam successione servarent,
ideo dicuntur secundum genus, propter propagationem
prolis, qua permansura creabantur? Sed cur de her-
bis et lignis non solum dicitur, secundum genus, ve-
rum etiam secundum similitudinem, cum et animalia
sive aquarum sive terrarum secundum similitudinem
suam generent? An, quia genus sequitur similitudo ,
noluit eam ubique repetere? Nam et semen non ubi-
que repetivit; cum tam herbis et lignis insit, quain
animalibus, etsi non omnibus. Observatum est enim
quaedam ita nasci ex aquis vel terra, ut sexus eis
nullus sit; et idco semen eorum non sit in cis, sed in
elementis ex quibus oriuntur. Hoc est ergo secundum
genus, ubi et seminum vis et similitudo intelligitur
succedentium decedentibus'; quia nihil eorum ita
creatum est , ut semel existeret, vel permansurum,
vel nullo succedente decessurum.
20. Cur ergo et de homine non ita dictum est, Fa-
ciamus hominem ad imaginem et similitudinem no-
stram. secundum genus, cum et hominis propago
manifesta sit? An quia non ita Deus fecerat hominem
tit moreretur, si praeceptum servare voluisset, et ideo
non erat necessarius decessori successor : sed post
peccatum comparatus est pecoribus insensatis , et si-
milis factus est eis (Psal. XLVIII, t3); ut jam ﬁlii sae-
culi hujus generent et generentur, quo possit morta-
lium genus servata successione subsistere? Quid sibi
ι ergo vult post hominem factum illa benedictio, Crescite
et multiplicamini, et implete terram; quod utique fieri
κ. posset generando? An nihil hinc temere dicendum ,
' donec ad eum Scriptura: locum perveniamus, ubi dili-
gentius ista requirenda atque tractanda sunt? Potest
enim nunc fortasse sufficere, propterea de homine
ἐ non dictum esse , secundant genus, quia unus fiebat,
ε In plurimis et optiintenotg Mss, narrarentur.
⁸ Uss. tredecim. succedentem de succedentilnts. . «at ἧι
