ιω.ιιίςηοιιιωαμιιιοιιιιιιι,εαωκᾶισὺιεοσω
(α) Μ,   __

alimentis. agricultura, medicina, et quaecumque etiam
ad ornatum fiunt, ut non solum salva: ac fecundiores,
verum etiam decentiores sint.
67. Spiritualis autem creata natura si perfecta
atque beata est, sicut Augelorum sanctorum, quantum
attinet ad seipsam, quo sit, sapiensque sit, nonnisi
intrinsecus incorporaliter adjuvatur. Intus ei quippe
loquitur Deus miro et ineffabili modo, neque per
scripturam corporalibus instrumentis affixam, neque
per voces corporalibus auribus insonantes, neque
per corporum similitudines, quales in spiritu imagi-
naliter fiunt, sicut in somnis , vel in aliquo excessu
spiritus, quod grmce dicitur ριστασις, et nos eo verbo
jam utimur pro latino : quia et hoc genus visionum ,
quamvis interius fiat quam sunt ea qum animo per
sensus corporis nuntiantur; tamen quia simile est
eis, ita ut cum fit, discerni ab eis aut omnino non
possit, aut certe vix et rarissime possit, et quia exte-
rius est quam illud quod in ipsa incommutabili veri-
tate mens rationalis et intellectualis intuetur, eaque
luce de bis omnibus iudicat; inter illa quae extrinse-
cus fiunt arbitror esse deputandum. Creatura ergo
spiritualis et intellectualis perfecta et beata, qualis
Angelorum est, sicut dixi, quantum attinet ad seipsam
quo sit, sapiensque ac beata sit, nonnisi intrinsecus
adjuvatur aaternitate, veritate, charilate Creatoris.
Extrinsecus vero si adjuvari dicenda est, eo fortasse
solo adiuvatur, quod invicem vident, et de sua socie-
tate gaudent itt Deo, et quod perspectis etiam in eis
ipsis omnibus creaturis, undique gratias agit laudatque
Creatorem. Quod autem attinet ad creatura: angelij
actionem, per quam universarum rerum generibus,
maximeque humano providentia Dei prospicitur; ipsa
extrinsecus adjuvat, et per illa visa qua: similia sunt
’ corporalibus, et per ipsa corpora qua: angelica) sub-
jacent potestati.
CAPUT XXVI. — Deus semper idem et immotus ad-
ministrat omnia.
48. Quae cum ita sint, cum Deus omnipotens et
omnitenens, incommutabili aeternitate, veritate, vo-
luntate semper idem, non per tempus nec per locum
motus, movet per tempus creaturam spiritualem, mo-
vet etiam per tempus et locum creaturam corpora-
lem; ut eo motu naturas quas intrinsecus substituit,
etiam extrinsecus ί administret, et per voluntates sibi
subditas , quas per tempus, et per corpora sibi atque
illis voluntatibus subdita, quae per tempus et locum
movet, eo tempore ac loco cujus ratio in ipso Deo vi-
taestsine tempore ac loco : cum ergo tale aliquid
Deus agit, non debemus opinari ejus substantiam qua
Deus est, temporibus locisque mutabilem, aut per
tempora et loca mobilem, sed in opere divinae pro-
videntiae ista cognoscere; non in illo opere quo na-
turas creat, sed in illo quo intrinsecus creatas etiam
extrinsecus administrat, cum sit ipse , nullo locorum
vel intervallo vel spatio, incommutabili excellentique ‘4
potentia et interior omni re, quia in ipso sunt omnia,
et exterior omni re, quia ipse est super omnia. Item
