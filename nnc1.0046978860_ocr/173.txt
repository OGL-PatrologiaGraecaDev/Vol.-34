οὐχ ὡς ὲν δρει τραφεὶς, κάκεῖ γέρων γενόμενος, ἄγριον εἶχε τὸ ἦθοςο ἀλλὰ καὶ χαρίεις ἦν καὶ πολιτικόςο
τὸν δὲ λόγον εἶχεν ὴρτυμένον τῷ Θείῳ ἅλατι, hoc est : η

321 PETRI POSSINI PROLEGOMENA 338
consule, denique ad familiariter simulque utiliter agendum Philippis cum Lydia purpuraria, lconii cum
Thecla virgine, aliisque alias innumeris (10). Sic nusquam luculentius quam in Te apparet, quod quidam
veterum aiebat, eloquentiam silentii prolem esse,et neminem loqui uberius et dulcius, quam qui diu re-
ligiosissime tacuerit; dum, ut Bernardus ex umbra et secessu silvarum, ita Tu e' severissima claustri taci-
turnitate, quasi e schola rhetorum prodiens audiris, quotiescumque loquendum est, melliﬂuus orator.
In locum me ancipitem pr0pulsum sentio, ubi praedicare, quod haec civitas universa sentit et
loquitur, prohibeor modestiae Tuae respectu, quam suarum obtrusione laudum scio quantum offende-
rem. Utar ergo astutia Pauli apostoli, artiﬁcium suum quoddam Ι tale adeo non dissimulantis, ut ultro
prodiderit, quando ait Corinthiis : Cum essem astutus, dolo vos cepi (H). Nempe idem Corinthiis iisdem alibi
proﬁtetur, se quaedam, quae de ipsis, offensionem eorum metuens, declarare verebatur, transﬁgurasse in
se et suum in praedicatione ad ipsos socium vel administrum Apollo, propter ipsos (12), ut pudori scilicet
ipsorum parceret. Sic et ego in aliis personis Tua decora constituens, simul erubescentiam Tibi Tuam
lucrifaciam, simul tamen oﬁicio meo non deero signiﬁcandi, quae nosse multorum interest.
De Magno Antonio S. Athanasius scribit, fuisse illum ita in congressu et sermone cum omni hominum
genere humanum et suavem, ut non, e desertis montibus, ubi omnem aetatem solitarius exegerat, sed e
sinu cultarum urbium prodire videretur. Verba ipsa ponam Athanasii, ne quis a me ﬁngi suspicetur :
’. : non ut in monte nutritus et ibi senex factus, agrestem
habuit conversationem, sed suavis erat et civilis, sermonem autem habebat divino sale conditum. Haec Atha-
nasius, qui eiusdem alibi Antonii eloquentiae specimina profert insignia, longas ipsius, etiam ad gentiles
phil050phos, orationes recitans, quibus in admirationem illi raperentur. Antonii quoque discipulus Ia-
carius cognomento Alexandrinus, etsi vitam et ipse in deserto longam duxerat, tamen, ut Sowmenus te-
statur(l '5), eam exhibuit in promiscuo cum illum adeuntibus usu morum et sermonum elegantiam, ut vulgo
cognominaretur ἀστός, hoc est urbanus et civilis. Talem Te passim gratulantur admirantes, qui θ con-
gressu Tuo redeunt, simul e prudentia consiliorum, e gravitate admonitionum, e sententiarum sapientia
fructum animi mansurum in sinu reportantes.
Nec tenent se, quin in laudes postea erumpant. Unde, ut fit, gliscens fama, impleta civitate, in provin-
ciam redundat eo strepitu, cuius sonitus ne ad Te perveniat, ulla claustri ac solitudinis obstare muni-
menta queant. Non igitur Te latet; sed nec Te laedit, hoc est, humilem Tui sensum, qui verae sancti-
tatis indubitatissimus character est, in Te ulla ex parte minuit publicum istud Tibi honoriﬁcum praeco-
nium. Quo plus eveheris, eo Te altius apud Te co | ram Deo deprimis, sancta illa, philosophis ignota gen-
tilibus, unius propria christianismi humilitate, quae nusquam eminet probatior, quam ubi inter faven-
tissimos vulgi plausus et famae buccinanlis elogia sonora locum nihilominus suum, hoc est inﬁmum, mor-
dicus retinet. Magna et rara virtus, ut idoneus talium judex, Tuorum exemplar decorum, S. Bernardus
pronunciat, humilitas honorata (14).
’ Huius Tibi carissimae pretio dotis commendandum apud Te quem oﬂ‘ero librum autumo, in cunctis
fere paginis cbristianissimae ac religiosissimae virtutis huius encomia ambitiose, paene dixerim, pero-
tantem.
Nec minus, spero, placebit ascetis istis venerandis et domus hic huius Tuae et universi alibi uspiam
sacri vestri ordinis. Iuvabit ipsos illic abstinentiam, quam orbe obstupescente mire continuam exercent;
silentium aeternum, coelituum alloquiis confabulationes hominum permutatione quaestuosa compensans;
abnegationem evangelicam sui, abdicationem terrenorum, adhaesionem Deo super omnia indivulsam glu-
tino nunquam intermissae iuxta suggestiones apostolicas (15) orationis, caeterasque religiosissimas observa-
tiones ubique praescriptas, praedicatas, praeceptis pariter et exemplis commendatas, informatas intueri.
Suas prorsus ipsorum in hoc quasi speculo formas aspicient, et quae instituto dudum vestro domestico usur-
pant, dictis, actis, legibus antiquissimorum Ecclesiae Patrum jam olim exercita comprobataque recogno-
scent voluptate, quantum auguror, non parva. Cuius in suggerenda per hanc editionem occasione ac facul-
tate, si quam mihi contingeret a Te et illis inire gratiam, abunde ampla illi merces rependeretur, ubi per
Vestrae indulgentiam caritatis participatione quadam meritorum sull‘ragiorumque Vestrorum aspergerer.
Quod, multum iis indigens, licet non minus immeritus, opto et voveo, faustissima Vobis omnia precans
et augurans. Vale, venerabilis pater, et hoc qualecumque obsequium ne graveris admittere addictissimi
Tibi et universo vestro sanctissimo ordini devotissimi clientis. Scribebam Tolosae XVI Kal. Sept.
Α. malachx’xn.
NOTAE.
(to) Act. uinea. xxv. xxv1. xm, 7. xvr. (ιδ) Sozom. Hist. Ecchlib. m cap. l3.
(ιοξ Act. “11.22. xxv.xxv1. xm, 7. xvr. 4(H ιι Cor. xu, 16. ε(12 lCor. 1v, 6. φ
