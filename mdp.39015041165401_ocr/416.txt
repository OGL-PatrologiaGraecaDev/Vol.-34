717
τοῦ χρόνου, καὶ τὸ δοκιμάσαι τὸ θέλημα καὶ τὴν
προαιρεσιν.
Γ“. Ὀ γὰρ μὴ τάχιον λαμϐάνων, διά τῆς ἀναϐο-
λῆς καὶ μακροθυμίας τοῦ Θεοῦ πλέον ἐκκαίεται, καὶ
πλέον ὀρέγετάι τῶν οὐρανίων ἀγαθῶν, καὶ πλείονα
πόθον καὶ σπουδὴν, καὶ δρόμον καὶ ἀγῶνα, καὶ πᾶσαν
ἀρετῆς κατάστασιν, καὶ πεῖναν, καὶ δίψαν, εἰς τὸ
ἀγαθὸν ὁσημέραι προστίθησι, μὴ χαυνούμενος ύπὸ
τῶν τῆς κακίας λογισμῶν τῶν συνόντων τῇ ψυχῇ,
καὶ εἰς ὀλιγωρίαν, καὶ ἀνυπομονησίαν, καὶ ἀπελπι-
σμὸν ἐκτρεπόμενος, ἢ πάλιν προφάσει μακροθυμίας
εἰς χαύνωσιν ἑαυτὸν ἐπιδῶση, λογισμῷ τοιούτῳ χρώ·
μενος, ὡς ὅτι Ὀτε δήποτε λαμϐάνω τὴν χάριν
τοῦ Θεοῦ ; κάντεῦθεν εἰς ἀμέλειαν ύπό τῆς κακίας ύπο-
κλεπτόμενος. Ἀλλ’ ἐφ’ ὅσον αύτὸς 6 Κύριος διὰ τῆς
ἀναϐολῆς μακροθυμεῖ ἐπ’ αὐτῷ, δοκιμάζων τὴν
πίστιν καὶ τὴν ἀγάπην τοῦ θελήματος αὐτοῦ, αὐτὸς
ὀξυτέρως, καὶ ἑκπονεστέρως, καὶ ἀνενδεῶς, καὶ ἀπε-
ρικακήτως ὀφείλει ζητεῖν τὴν δωρεὰν τοῦ Θεοῦ,
ἅπαξ πεπιστευκὼς καὶ πληροφορὴσας ἑαυτὸν, ὅτι
Θεὸς ἀψευδὴς καὶ ἀληθινός ἐστιν, ἐπαγγειλάμενος
διδόναι τοῖς μετὰ πίστεως αἰτοῦσι τὴν χάριν αὐτοῦ
ἕως τέλους, ἐν πάσῃ ὑπομονῇ.
Δ’. Ταῖς γὰρ πισταῖς ψυχαῖς πιστὸς καὶ ἀληθὴς
ἡγεῖται 6 Θεὸς, καὶ ἐσφράγισαν ὅτι ἀληθής ἐστι, κα-
τὰ τὸν ἀληθῆ λόγον. Ἀκολούθως οὖν τῇ προειρημένῃ
τῆς πίστεως ἐννοίᾳ ἀνακρίνουσιν έαυτάς, ἐν τίσιν
ύστεροῦσι τὸ ὅσον ἐξ αὐτῶν, ἢ πόνῳ, ἦ ἀγῶνι, ἣ
σπουδῇ, ἤ πίστει, ἦ ἀγάπῃ, ᾖ τῇ λοιπῇ τῶν ἀρετῶν
καταστάσει · καὶ ἀνακρίνουσαι ἐν πάσῃ ἀκριϐείᾳ λε-
πτότητος, βιάζονται, ὅση δύναμις, καὶ ἄγχουσιν εὶς
τὴν εὐαρέστησιν τοῦ Κυρίου, οἷπαξ πιστεύσασαι, ὅτι
6 Θεὸς ἀληθὴς ὢν οὐ στερήσει τῆς τοῦ [ινεύματος
δωρεᾶς αὐτὰς, εἰ παραμείνωσιν ἕως τέλους εἰς τὴν
πρὸς αὐτὸν διὰ πάσης σπουδῆς λατρείαν καί ἀναμο-
νὴν, ἀλλὰ καταξιωθήσονται τῆς οὐρανίου χάριτος,
ὡς ἔτι ἐν σαρκὶ τυγχάνουσαι, καὶ τῆς αἰωνίου ζωῆς
τεύξονται.
Ε’. Καὶ οὕτως κινοῦσιν ὅλην τὴν ἀγάπην αὐτῶν
πρὸς τὸν Κύριον, ἀρνησάμεναι πάντα, καὶ αὐτὸν
μόνον ἐν πολλῇ ἐπιθυμίᾳ, καὶ πείνῃ καὶ δίψει προσ·
δοκῶσαι, καὶ τὴν ἀνάπαυσιν καὶ παράκλησιν τῆς
χάριτος ἐκδεχόμεναι πάντοτε καὶ ἐπὶ μηδενὶ τούτου
τοῦ κόσμου παρακαλούμεναι, καὶ ἀναπαυόμεναι, καὶ
δεσμούμεναι ἑκουσίως · ἀλλὰ πάντοτε τοῖς ύλικοῖς
λογισμοῖς ἀντιλέγουσαι, τὴν τοῦ Θεοῦ βοήθειαν καὶ
ἀντίληψιν μόνον προσδοκῶσιν, ὁπότε ταῖς τοίαύτην
σπουδὴν καὶ προαίρεσιν καὶ ὑπομονὴν ἀναδεχομέναις
ψυχαῖς αὐτὸς 6 Κύριος ἠδη κρυπτῶς σύνεστι, καὶ
βοηθεῖ, καὶ διαφυλάττει, καὶ ύποστηρίζει ἕκαστον
τῆς ἀρετῆς καρπόν ⁸ κᾶν ἐν πόνῳ καὶ ’θλίψει τυγχά-
νωσι, κάν έν ἐπιγνώσει ἀληθείας, καὶ φανερώσει
ψυχῆς, οὐδέπω ἐκομίσαντο τὴν χάριν τοῦ Πνεύματος,
καὶ τὴν ἀνάπαυσιν τῆς ἐπουρανίου δωρεᾶς, καὶ ἐν
πληροφορίᾳ οὐκ ᾔσθοντο ταύτης διά τὴν τοῦ Θεοῦ
ἄρρητον σοφίαν, καὶ τὰ ὼεκδιήγητα κρίματα, δοκι-

⁹⁶ Joan. ιιι, 33.
