725
θεῖν τῷ Κυρίῳ, παρακαλεῖν ἐντεῦθεν λαϐεῖν τό θεῑκὸν Α
Πνεῦμα’ αὐτὸ γάρ ἐστιν ἡ ζωὴ τῆς ψυχῆς, καὶ διὰ
τοῦτο ἐποιήσατο τὴν ἔλευσιν 6 Κύριος, ἳνα ζωὴν ἐν-
τεῦθεν δῷ τῇ ψυχῇ, τὸ Πνεῦμα αὑτοῦ · Ἕως γὰρ,
φησὶ, ἔχετε τό φῶς, πιστεύετε εἰς τό φῶς·
ἔρχεται νὺξ, ὂτε οὐκέτι δύνασθε ἐργάζεσθαι.
Εἰ τις τοίνυν οὐκ ἐζήτησεν ἐντεῦθεν καὶ ἔλαϐε ζωὴν τῇ
ψυχῇ τὸ θεῑκόν φῶς τοῦ Πνεύματος, ἓν τῷ ἐξέρχε-
σθαι τοῦ σώματος, ἐν τοῖς ἀριστεροῖς τόποις τοῦ
σκότους ἢδη ἀφορίζεται, εἰς βασιλείαν οῦρανῶν μὴ
εἰσερχόμενος, ἐν γεέννῃ τὸ τελος ἔχων μετά τοῦ
διαϐόλου καὶ τῶν ἀγγέλων αὑτοῦ. Ἦ ὥσπερ χρυσίον
ἦ ἀργύριον, ἐπὰν ἐμϐληθῆ τῷ πυρὶ, καθαρώτερον
καὶ δοκιμώτερον, γίνεται, καὶ οὐδὲν δύναται ἀλλοιῶ-
σαι αύτὸ, οἷον ξύλα, ἤ χόρτος· πάντα γὰρ ἐσθίει τὰ
προσερχόμενα αὐτῷ, πῦρ γὰρ γίγνονται’ οὕτως καὶ
ἡ ψυχὴ ἐν τῷ πυρὶ τοῦ Πνεύματος ἀναστρεφομένη
καὶ τῷ θεῑκῷ φωτὶ, ὑπ’ οὐδενός τι κακόν πείσεται
τῶν πονηρῶν πνευμάτων. Εἰ δὲ καὶ προσεγγίσει τι
αὐτῇ, ἀναλίσκεται ὑπὸ τοῦ ἐπουρανίου πυρὸς τοῦ
Πνεύματος Ἦ ὥσπερ πετεινόν, ἐπὰν ἐν ῦψει πε-
τασθῇ, ἀμέριμνόν ἐστιν, ὡς μηδὲν δεδοικὸς, θηρευ-
τὰς, ᾖ θηρία πονηρά’ ἄνω γάρ που ὅν καταγελᾷ
πάντων· οὕτω καὶ ψυχὴ λαϐοῦσα τὰς πτέρυγας τοῦ
Πνεύματος, καὶ εἰς τά ὑψηλά τοῦ ούρανοῦ πετο-
μένη³ πάντων ἀνωτέρα οὖσα, πάντων καταγελᾷ.
Ζ’. Καὶ 6 μὶν κατά σάρκα Ἰσραὴλ, τότε σχίσαν-
τος Μωσέως τὴν θάλασσαν, διήρχοντο κάτω · οὗτοι δὲ
τέκνα Θεοῦ ὄντες ἐπάνω περιπατοῦσιν ἐπὶ τὴν θά-
λασσαν τῆς πικρίας τῶν πονηρῶν δυνάμεων. Τό
σῶμα γὰρ καὶ ἡ ψυχὴ αὐτῶν οἶκος Θεοῦ γεγόνασιν ’ C
ἐν ἐκείνῃ τῇ ἡμέρᾳ, ὅτε ἔπεσεν 6 Ἀδάμ, ἦλθεν 6
Θεὸς περιπατῶν ἐν τῷ παραδείσῳ, ἔκλαυσεν, ὡς εἰ-
πεῖν. ἰδὼν τόν Ἀδὰμ, καὶ εἴρηκεν· Ἐκ ποίων ἀγα.
θῶν ποῖα ᾑρετίσω κακάι ὲκ ποίας δόξης ποίαν
αἰσχύνην φορείςῑ τί σκοτεινὸς εἷ νῦνί τί
δυσειδὴςι τί σαπρόςῐ ἐκ ποίου φωτός οἷοὶ
σκότος ἐκάλυψέ σεξ καὶ πεσόντος τοῦ Ἀδὰμ καν
ἀποθανόντος ἀπὸ τοῦ Θεοῦ, ἔκλαυσεν αὑτὸν 6 Ποιητής,
ἄγγελοι, πᾶσαι αἱ δυνάμεις, οὐρανοὶ, γῆ, καὶ πάντα
τὰ κτίσματα έπένθησαν ἐπὶ τῷ θανάτῳ καὶ τῇ πτώ-
σει αύτοῦ’ τόν γὰρ δοθέντα αὐτοῖς βασιλέα δοῦλον
εἶδον γεγονότα ἐναντίας καὶ πονηρᾶς δυνάμεως.
Σκότος τοίνυν ἐνεδύσατο ἐν τῇ ἑαυτοῦ ψυχῇ, σκότος
πικρόν, καὶ πονηρόν · ἐϐασιλεύθη γὰρ ὑπὸ τοῦ ἄρχον-
τος τοῦ σκότους. Οὗτος ἦν 6 τραυματισθείς ὑπὸ τῶν
λῃστῶν, καὶ ἡμιθανὴς γεγονὼς, κατερχόμενος ἀπὸ
Ἰερουσαλὴμ είς Ἱεριχὼ.
H'. Καὶ γὰρ καὶ Λάζαρος, ὃν 6 Κύριος ἀνέστη-
σεν, 6 πολλῆς δυσωδίας γέμων, ὥστε μηδένα δῦνα-
σθαι τῷ μνήματι προσεγγίσαι, σύμϐολον ἧν τοῦ
Ἀδὰμ, τοῦ πόλλήν δυσωδίαν ἐν τῇ ψυχῇ προσλα-
ϐόντος, καὶ μελανίας καὶ σκότους πληρωθέντος.
Ἀλλά σὺ, ὅταν ἀκούσῃς περὶ Ἀδὰμ, καὶ περὶ τοῦ
τετραυματισμένον, καὶ τοῦ Λαζάρου, μὴ ἀπολύσῃς
σου τόν νοῦν ὦσωερ εἰς ὅρη, ἀλλ’ ἔνδον ἐν τῇ ψυχὴ
σου γίγνου, ὅτι καὶ σὺ τά αῦτά τραύματα, καὶ τὴν
⁸ Joan. χι, 4.

³ Luc. x. ὀ Joan. ix, 39.
