
363
ipsumque tangendi sensum qui per totum corpus
est, ab eodem cerebro dirigi dicunt per medullam
cervicis,et eam quas continetur ossibus,quibus dor-
si spina conseritur, ut inde se tenuissimi quidam
rivuli, qui tangendi sensum faciunt, per cuncta
membra ditl‘undant.
CAPUT XIV. — Animam non esse ea: elementis.
Cum igitur his quasi nuntiis accipiat anima quid-
quid eam corporalium non latet, ipsa vero usque
adeo aliud quiddam sit,ut cum vult intelligere, vel
divina, vel Deum,vel omnino etiam seipsam, suas-
que considerare virtutes, ut aliquid veri certique
comprehendat, ab hac ipsorum quoque oculorum
luce se avertat, eamque ad hoc negotium,non tan-
tum nullo adjumento,verum etiam nonnullo impe-
dimento esse sentiens,se in obtutum mentis attol-
lat,quomodo ex eo genere aliquid cst,cum ejusdem
generis summum non sit nisi lumen,quod ex ocu-
lis emicat,quo illa non adjuvatur nisi ad corporeas
formas coloresque sentiendos;habetque ipsa innu-
merabilia longe dissimilia cuncto generi corporum.
quas nonnisi intellectu atque ratione conspiciat,
quo nullus carnis sensus aspirat.
CAPUT XV. —— Anima incorporea.
21. QuaprOpter non est quidem humanae anima:
natura, nec de terra, nec de aqua,nec de aere, nec
de igne quolibet;sed tamen crassioris corporis sui
materiam,hoc est,humidam quamdam terram,quaa
in carnis versa est qualitatem,per subtilioris natu-
ram corporis administrat,id est per lucem et aerem.
Nullus enim sine his duobus vel sensus in corpore
est,vel ab anima spontaneus corporis motus. Sicut
autem prius esse debet nosse quam facere,ita prius
est sentire quam movere.Anima ergo quoniam res
est incorporea, corpus quod incorporeo vicinum
est,sicuti est ignis, vel potius lux et aer, primitus
agit, et per hanc cmtera quas crassiora sunt corpo-
ris, sicuti humor et terra, unde carnis corpulentia
solidatur, quas magis sunt ad patiendum subdita,
quam praedita ad faciendum.
CAPUT XVI. — Cundictum'sit, Factus est homo in
animam Vivam.
22.Non mihi ergo videtur dicttm,Faclus est homo
in animam vivam, nisi quia sentire cmpit in corpo—
re ; quod est animatas viventisque carnis certissi-
mum indicium.Nam moventur et arbusta,non tan-
tum vi extrinsecus impellente, veluti cum ventis
agitantur,sed illo motu quo intrinsecus agitur quid-
quid ad incrementum speciemque arboris pertinet,
quo ducitur succus in radicem, vertiturque in ea
quibus constat herbae natura vel ligni : nihil enim
horum sine interno motu. Sed iste motus non est
spontaneus,qualis ille qui sensui copulatur ad cor-
poris administrationem, sicut in omnium anima-
lium genere, quam vocat Scriptura animam vivam
(Gen. Ι, 21). Nam et nobis nisi inesset etiam ille
motus, nec crescerent nostra corpora, nec ungues
capillosque producerent. Sed si hoc solum esset in
nobis sine sensu motuque illo spontaneo, non di-
ceretur homo factu: in animam vivam.
¹ Sic Mss. At editi, memorata teneantur.
