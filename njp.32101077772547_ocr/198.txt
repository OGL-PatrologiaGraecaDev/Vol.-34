suimus ὲν πείνῃ καὶ δίψῃ ὑπάρχουσι. Quamvis nec mi

355 AD EDITIONEM ΗΟΜ. S. MACARII AEGYPTII. 55b
Caroli Guilielmi, cancellario, consiliario intimo et sacri consistorii praesidi, eminentissimo, patrono singulari,
Hacarium, sanctissimum Patrem, atque seipsum obsequiosissimo cultu et studio offert Jo. Georgius Pritius. ι
Vir illustris !
Quum Dei Optimi Maximi singulari nutu. et Serenissimi Caroli Guilielmi summi Principis iussu et
auspiciis, Tuis tamen etiam consiliis, Lipsia, e charissima omnium patria, ad Servestanos evocatus
abitum meditarer, adducendum insimul existimavi comitem venerandum Macarium illum Aegyptium,
inter Patres Ecclesiae Christianae pietatis solidioris laude et viva rerum spiritalium scicntia incompara-
bilem. Quem enim dabimus, qui, nisi divinorum mysteriorum a Spiritus sancti gratia fuerit peculia-
riter particeps factus, de excellentissima animae praestantia, de lapsu hominis miserrimo, de extrema
hominum in peccatis iacentium pravitate, de insidiis hostium infernalium et molitionibus in mentem
humanam periculosissimis,‘de suavissimo divini Spiritus ductu, de gratia Dei, 1 gratiaeque a natura
distinctione, universaque salutis nostrae oeconomia solidius scripserit, quam veteranus ille inter Christi
Salvatoris ministros Macarius? Tantum virum quod in hospitium deducam, nisi ad Te, vir excellentis-
sime? quippe qui pro inusitata rerum divinarum, qua polles, peritia es unus omnium maxime ad existi-
mandum idoneus, quodnam sit tam eximiis animabus statuendum pretium. Quod qui noverit, quam et
cupide calidoque olim nostris sacris dederis operam, quam amplas interioris sapientiae divinae possideas
facultates, quam et morum praestes singulari integritate, quantoque amore in pietatem sinceram eiusque
cultores feraris, iuxta mecum agnoscet libenter et praedicabit. Mihi vero et ista ratio fuit in clientelam
Tuam tradendi divinum Macarium nostrum, nostris qualibuscunque vigiliis nunc paulo politius prodeun-
tem in publicum, ut me quoque hac ratione sisterem Tibi, vir illustris, ad perpetua servitia, ac aliquod
exstet grati animi erga Te documentum : cui imprimis refero acceptum, quod apud Servestanos vestros
et in ecclesia et in cathedra publica ca tra Ι dendi concessa mihi sit facultas, quae populo Christiano et
studiosae iuventuti possint esse ad vitam Christianam recte ingrediendum atque colendam, ac ad ieram
eruditionem comparandam necessaria et utilia; quo vitae ego genere maxime omnium iam a multis
annis vehementer delector. Recipe igitur, vir illustris, hospitem hunc novum ea fronte, qua ad sua-
vissimam humanitatem, dotem Tibi a natura faventer impertitam, et elegantissima vivendi ratione
plurimum auctam, compositus, non doctos tantum, sed praesertim pietatis cultores ad conspectum Tuum
benignissime admittis. Recipe et me in favorem, qui enixim in id connitar, ut quibus muneribus Tuo
beneﬁcio praeﬁcior, satisfaciam semper, et de cetero quibuscunque possim ciliciis ad Te, vir eminen—
tissime, omandum sim paratissimus. Vale. Lipsiae in abitu meo Cal. Octobr. A. 0. Β. cla loc XCVIII.
|Lectori Benevola salutem dicit Io. Georgius Pritius, SS. Theologiae Licentiatus ct Professor Publicus.
Eoulgamus hic, quod Deus faustum esse iubeat, in Ecclesiae veraeque pietatis studiosorum utilitatem
Macarii, Patrum antiquissimi, Homilias, rebus optimae frugis divinissimaque mysteria complosis refertissi-
mas. De qua noua editione ut lectori paulo accuratius constet, erunt aliqua, licet brevissimis, praemittenda,
antequam ad lectionem libri utilissimi admittatur. Editionem, ut apparet, Francofurtanam, quam Zacharias
Palthenius anno saeculi superioris nonagesimo quarto adornaverat, repetivimus quidem; sed ut paulo
wmtior tamen prodiret elaboravimus. Nam graecum textum accurato studio revisimus, sublatis hinc inde
mendis, quae in priorem editionem irrepserunt. Ubi quidem in vo ι tis nobis fuisset, ut ad manus nobis
eodem exstitisset manu exoratus, quum alicubi satis esset manifestum, lectionem libri excusi in uitio cu-
bare. Multis id locis posset ostendi, sed unum saltem speciminis loco adferre'suﬁiciat. Homilia X p. 221 edi-
tionis Francofurtanae nullo sensu legitur ἐκπεινεῖ καὶ
nus congruenter legi possit Eunetvoz‘ καὶ ἔκδιψοι, quae
verba paulo post in ipso quoque contextu occurrunt. Ubi ergo et manifestum fuit, verba auctoris esse corrupta,
et manifesta quoque emendationis ratio patuit, tentauimus auctorem sibi restituere. Aliquibus vero in locis
Cotelerii diligentia nobis inseruiit, ea; manuscriptis codicibus in Ecclesiae Graecae Monumentis, quae Parisiis
lucem adspexerunt, subinde variantes lectiones adnotantis, quas vel in textum recepimus vel ad latus adnota-
vimus. Latina versio miserrime omnino se habebat, adeo quidem, ut multis in locis foeda stribligine et bar-
barismis horreret, nec saepissime verum Macarii sensum exprimeret. Dedimus igitur operam, tum ut paulo
magis Latinus sit interpres, tum ut ﬁdelius, quae senserit ipse auctor, suo sermone exltibcat. Quanquam i
nec sic quidem possimus spondere, nihil superesse in versione amplius, quod emendari mereatur, quum sit
difﬁcillimum, quae peccata sunt ab aliis, ita plene sustollere, ut nullus amplius naeuus appareat. Ac mihi
quidem facilius longe videbatur fore, nouam concinnare versionem, quam ueterem illam tot locis incongruam,
et male auctoris menti respondentem corrigere. Tectum in sectiones dispescuimus, interpretem germanicum
ea in re secuti, ut uidelicet, qui germanicum idiomu cum graeca auctoris oratione conferre cupiant, quod quae-
runt, faciliori negotio inuenire possint, nec ceteroquin aliqua oriatur exinde confusio. Quamvis non negemus, si
nostra libertate uti hic nobis datum fuisset, aliam nos haud infrequentcr distinguendi rationem fuisse secuturos.
Argumenta llomiliis ipsis praemissa retinuimus quidem, quamvis non ipsius sint Macarii, scd alterius cuiusdam
Parnm” Gn. XXXIV. 12
