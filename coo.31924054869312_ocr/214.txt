ωε ΕΡ

)LAE. λίθὲ
W
S. MACARII AEGYPTII
EPISTOLAE, PRECES.
PRAEMONENDA.
Qui Gennadii (de viris illustribus cap. 10) verba haec legit : α Macarius monachus me
Aegyptius signis et virtutibus clarus unam tantum ad iuniores professionis suae scripsit epi-
stolam, in qua docet illum perfecte posse servire ,Deo, qui conditionem creationis suae
cognoscens ad omnes semetipsum inclinaverit labores, et luctando atque Dei adversum omne,
quod in hac vita suave est, auxilium implorando, ad naturalem quoque perveniens puritatem,
continentiam velut naturae debitum munus obtinuerit », ei ﬁeri non potest quin suboriatur
suspicio, Macarium Aegyptium doctrinae Pelagianae, e qua continentia naturae, non gratiae
donum est, quasi facem praetulisse. Unde Oudinus in Commentariis de scriptoribus ‘et scri-
ptis ecclesiasticis v. Macarii tres monachi, aliique, inter quos Petitdidierius in libm qui
inscribitur : Remarques surola bibliotheque des auteurs ecclésiastiques de Μ. Du Pin Paris.
1692 T. Il p. 198 sqq., homilias quoque, quae Macarii Aegyptii nomine feruntur, puro puto
Pelagianismo infectas esse probare sunt conati. Verum epistola a Petitdidierio l. l. p. 220 e
codice ms. abbatiae S- Vitoni (S. Vanne) prolata ab ea, quam Gennadius commemorat, et
argumento et universo tenore ita distat. ut eadem cum illa nullo modo haberi possit. Quam
ipsissimam me in codice ms. olim Treverensi, quem Dr. Binterim v. cl. pretio emptum ante
hos quatuordecim annos Bollandistis in Belgia dono dedit, detexisse eo magis gaudeo, quod
eam ne levissima quidem eiusmodi haereseos macula conspersam esse statim mihi persuasi.
Eam igitur epistolam, quae quin Macarii Aegyptii sit dubitari nequit, ad ﬁdem trium codicum
primo loco edidimus. Huic alteram graecam subiunximus e codice Berolinensi erutam, in
quo eidem Macario Aegyptio diserte tribuitur. Quae cum Macarii Aegyptii homiliis ita conve-
nit, ut ab eodem auctore profecta esse arguatur. Tertia porro epistola adscribitur cuidam
Macario, quem ab Aegyptio diversum esse et stylus et sententiarum discrepantia prodere
videntur. Quartam denique epistolam addidimus illam, quam Petitdidierius publici iuris fecit,
δ nobis ad ﬁdem duorum codicum recognitam. Quam quidem epistolam e prima et tertia
compilatam esse, si inter se comparaveris illas, facile intelliges. Reliquum est, ut codices
describamus.
Primae epistolae codices tres quos contulimus sunt Vaticanus bibliothecae Christinae 588
membranaceus, saec. XIII, in fol.,in quo epistola legitur fol. 112-114, Treverensis olim
bibliothecae S. Maximini qui nunc apud Bollandistas in Belgia asservatur, membranaceus,
saec. XV, in fol., et Conﬂuentinus bibliothecae gymnasii 23, chartaceus, saec. XV, in fol.,
ubi fol. 125, 2-127 exstat. In codice autem Vaticano epistolam excipiunt novem historiae de
mortuo a Macario Aegyptio resuscitato, de eodem Macario, postquam fatigatus oravit, elevato
et trans ﬂumen demisso, de cranio sacerdotis gentilis eidem poenas infernarum enarrante,
de duobus monachis quos in insula eremi nudos invenerat, de eiusdem doctrina, cur accc-
ptarum ab hominibusiniuriarum reminiscendo vim memoriae laedamus, malorum vero a dac-
monibus inﬂictorum recordatione non laedamus, de Macario Aegyptio e sepulchro mortuum
quendam, qui depositum quoddam ubi posuerit indicet, evocante, eiusdem responsum Theo-
doro abbati datum de paupertate pulchris actionibus praeferenda, eiusdem ad monachos, ut
multiloquium fugiant, exhortatio, denique sententia eiusdem Macarii, verum monachum nun-
quam ad iracundiam moveri, sed semper se vincere. His aliisque similibus Patrum eremi
historiis plenus est codex ille. Codex alter olim Tycvercnsis hunc prae se fert indicem : Istz
