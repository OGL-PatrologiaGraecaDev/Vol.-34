995 ΡΛΠ
ιΒΙΙ 996
ΠΑΛΛΑΔΙΟΥ ΕΠΙΣΚΟΠΟΥ ΕΛΕΝΟΥΠΟΛΕΩΣ
Η ΠΡΟΣ ΛΑΥΣΟΝ ΙΣΤΟΡΙΑ
ΠΕΡΙΕΧΟΥΣᾹ ΒῙΟΥΣ ΟΣΙΩΝ ΠᾹΤΕΡΩΝ.
ΠΡΟΟΙΜΙΟΝ.
Ἐν ταύτῃ τῇ βίϐλῳ ἀναγέγραπται ἐνάρετος ἄσκησις, καὶ θαυμαστὴ βίου διαγωγὴ, τῶν μακαρίων καὶ⁵
ἁγίων Πατέρων μοναχῶν, καὶ ἀναχωρητῶν τῶν ἐν τῇ ἐρήμῳ, πρὸς ζῆλον καὶ μίμησιν τῶν τὴν οὐρανίων
πολιτείαν ἐθελόντων κατορθοῦν, καὶ τὴν είς βασιλείαν οὐρανῶν ἄγουσαν βουλομένων ὁδεύειν ὁδόν· καὶ γυ-
ναικῶν πρεσϐυτίδων καὶ ἀοιδίμων θεοπνεύστων μητέρων μνῆμαι, τῶν ἀνδρείῳ καὶ τελείῳ φρονήματι τοὺς
τῆς ἐναρέτου ἀσκήσεως ἄθλους ὲξανυσασῶν, πρὸς ὑπογραμμὸν καὶ ἔρωτα θεῖον, τῶν ἐθελουσῶν τὸν τῆς
ἐγκρατείας καὶ ἁγνείας ἀναδήσασθαι στέφανον’ διὰ τὸ ὑπὸ ἀνδρός τινος παγκρατίστου, καὶ τῇ γνώμῃ πο-
λυμαθοῦς, καὶ τῷ ἤθει εἰρηνικοῦ, καὶ τῇ καρδίᾳ εὐσεϐοῦς, καὶ τῇ διανοίᾳ θεοφιλοῦς, καὶ τοῦ πρὸς δεομένους
τῶν χρειῶν κοινωνικοῦ, καὶ αὐτῇ κορυφῇ τῶν ἀξιωμάτων διὰ χρηστότητα τρόπων πολλῶν λογάδων ἀνδρῶν
προτετιμη μένου, καὶτὸ ὅλον τῇ δυνάμει τοῦ θείου Πνεύ ματος φρουρουμένου, ἐπιτάξαντος ἡμῖν, μᾶλλον δὲ,
εί χρὴ τὸ ἀληθὲς εἰπεῖν, πρὸς τὴν τῆς τῶν κρειττόνων θεωρίας τὸν νωθρὸν ἡμῶν νοῦν διεγείραντος πρὸς μί-
μησιν καὶ ἅμιλλαν τῶν ἀρετῶν τῆς ἀσκήσεως τῶν ὁσίων καὶ ἀθανάτων πνευματικῶν ήμῶν Πατέρων, τῶν ἐν
ἀρεσκείᾳ Θεοῦ, ἐν σκληραγωγίᾳ πολλῇ τοῦ σώματος βεϐιωκότων ο ὡς ἀναγραψάμένους ἡμᾶς τοὺς τῶν ἀνι-
κήτων ἀθλητῶν βίους διαπέμψασθαι τούτῳ, ἀνακηρύττοντας ἐνὸς ἑκάστου τῶν μεγάλων τὰς ἐνεργεῖς ἀρε-
τάς. Ἔστι δὲ ὁ τοῦ θείου τούτου καὶ πνευματικοῦ πόθου ἐραστὴς ό ἄριστος τῶν ἀνδρῶν Λαῦσος ό μετὰ τὴν
τοῦ Θεοῦ ῥοπὴν φύλαξ τεταγμένος τῆς ἐνθέου καὶ εὐσεϐοῦς βασιλείας.
Ἐγὼ τοίνυν ὁ καὶ τῇ γλώττῃ ἀπαίδευτος, καὶ πνευματικῆς γνώσεως ἀκροθιγῶς πως γευσάμενος, καὶ τοῦ
καταλόγου τῶν ἁγίων Πατέρων πνευματικοῦ βίου ἀνάξιος, δεδοικὼς τὸ ὑπὲρ ἐμὲ ἄμετρον τῆς ἐπιταγῆς
. μέγεθος, δυσανησχέτουν ἐγχειρῆσαι τούτῳ τῷ ἐπιτάγματι πολλῆς δεομένῳ καὶ σοφίας τῆς ἔξωθεν, καί
πνευματικῆς συνέσεως. Ὅμως καταιδεσθεὶς πρῶτον τὸ σπουδαῖον τῆς ἀρετῆς τοῦ είς ταύτην τὴν σπουδὴν
ἡμᾶς διεγείραντος, ἀναλογισάμενος δὲ καὶ τῶν ἐντυγχανόντων τὴν ὠφέλειαν, δεδιὼς δὲ καὶ τὸν ἐπὶ τῇ εὖ-
λόγῳ παρακοῇ κίνδυνον, Θεοῦ προνοίᾳ πρῶτον ἀνατεθεικὼς τὸ γενναῖον ἐπίταγμα, καὶ πολλῇ προσεχείξι
χρησάμενος τῇ τῶν ἁγίων Πατέρων πρεσϐείᾳ, πτερούμενος ἀνέϐην είς τοὺς ἀγῶνας τοῦ σκάμματος, καὶ ὡς
ἐν ἐπιτομῇ τῶν γενναίων ἀθλητῶν καὶ μεγάλων ἀνδρῶν τά ἐπακρα μόνον καὶ σημεῖα ἀναγραψάμενος.
Οὐ μόνον ἀνδρῶν ἀοιδίμων κατορθωκότων πολιτείαν ἀρίστην, ἀλλὰ καὶ γυναικῶν μακαρίων καὶ εὐσχημόο
νων ἄκραν πολιτείαν ἐξασκησασῶν. Καὶ τῶν μὲν τὰ ἱεροπρεπῆ πρόσωπα αύτοπροσὼπῳ θέᾳ ἰδεῖν κατηξιώθην·
τῶν δέ ἤδη τελειωθέντων ἐν τῷ σκάμματι τῆς εὐσεϐείας παρά θεοφόρων ἀθλητῶν τοῦ Χριστοῦ τὴν οὐράνιον
τούτων ζωὴν ἐκμεμάθηκα. Πολλὰς δὲ πόλεις, καὶ πλείστας κώμας, σπήλαιά τε ἅμα καὶ πάσας σκηνὰς τῆς
’ ἐρήμου τῶν μοναχῶν πολλῇ τῇ πορείᾳ περινοστήσας θεοσεϐείας σκοπῷ, μετὰ πάσης ἀκριϐείας, ἀ μὲν
αὐτὸς ἱστορήσας ἀνεγραψὰμην, ἀ δέ παρά τῶν ἁγίων Πατέρων ἀκήκοα, ἄθλους μεγάλων ἀνδρῶν καὶ ἀν-
δρειοτέρων τῆς φύσεως γυναικῶν διὰ τὴν είς Χριστὸν ἐλπίδα, ἐνσημήνας ἐν τῷ βιϐλίῳ τούτῳ ἀπέσταλκα τῇ
τῶν θείων λογίων φίλῃ ἀκοῇ σου, ἀνδρῶν ἀρίστων καὶ θεοφιλῶν ἐγκαλλώπισμα , καὶ τῆς πιστοτάτης καὶ
θεοφιλοῦς βασιλείας ἀγλάϊσμα, γνήσιε καὶ φιλόχριστε δοῦλε Θεοῦ Λαῦσε, ἐγχαράξας κατά τὴν προσοῦσαν
ἐμοὶ βραχύτητα ἑκάστου τῶν τοῦ Χριστοῦ ἀθλητῶν ἀρρένων τε καὶ θηλειῶν τὸ ἀοίδιμον ὄνομα · ἐξηγησά-
μενός τε ἀπὸ πολλῶν καὶ πάνυ μεγάλων ἄθλων ἑκάστου ὀλίγους καὶ σφόδρά βραχείςζ, προστεθεικὼς τῶν
πλείστων καὶ τὸ γένος, καὶ τὴν πόλιν, καὶ τὸν τρόπον τῆς μονῆς.
Ἐμνημονεύσαμεν δέ ἀνδρῶν καὶ γυναικῶν κατωρθωκότων μὲν είς ἀκρον τὴν ἀρετὴν, διὰ δὲ τὴν μητέρα
τῆς ὑπερηφανίας, τὴν καλουμένην κενοδοξίαν, είς ἔσχατον βάραθρον καὶ πυθμένα ᾆδου κατενεχθέντων, καὶ
τά ἐκ μακρῶν χρόνων καὶ πολλῶν κόπων κτηθέντα αὐτοῖς ἐπέραστα καὶ περιμάχητα τῆς ἀσκήσεως κατ-
ορθώματα, ἐν μιᾷ καιροῦ ῥοπῇ ὑπὸ τοῦ τύφου καὶ τῆς οἰήσεως διαρῤυέντα ο χάριτι δὲ τοῦ Σωτῆρος ἡμῶν ,
καὶ προνοίᾳ τῶν ἁγίων Πατέρων, καὶ συμπαθείᾳ σπλάγχνων πνευματικῶν, ἐξαρπασθέντων τῶν τοῦ δια-
ϐόλου δικτύων, καὶ ταῖς εὐχαῖς τῶν ἁγίων τῶν πρότερον ἀνακτησαμένων ἐνάρετον βίον.

MM
Genliano Hcrvcto interprete.
Damus, Supplemenlum Biblioth. Patrum ed. Paris. 1624, l'ol. ι. ΙΙ, p. 895.‘
