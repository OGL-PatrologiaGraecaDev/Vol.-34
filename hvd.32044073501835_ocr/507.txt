ΠΑΛΛΑΔΙΟΥ ΕΠΙΣΚΟΠΟΥ ΕΛΕΝΟΥΠΟΛΕΩΣ
Η ΠΡΟΣ ΛΑΥΣΟΝ ΙΣΤΟΡΙΑ
ΠΕΡΙΕΧΟΥΣΔ ΒΙΟΥΣ ΟΣΙΩΝ ΠΔΤΕΡΩΝ.
ΠΡΟΟΙΜΙΟΝ-
Ἐν ταύτῃ τῇ βίϐλῳ ἀναγέγραπται ἐνάρετος ἄσκησις, καὶ θαυμαστὴ βίου διαγωγὴ, τῶν μακαρίων καὶ
ἁγίων Πατὲρων μοναχῶν, ᾳαὶ ἀναχωρητῶν τῶν ἐν τῇ ἐρήμῳ, πρὸς ζῆλον καὶ μίμησιν τῶν τήν οὐρανίων
πολιτείαν ἐθελόντων κατορθοῦν, καὶ τήν είς βασιλείαν οὐρανῶν ἄγουσαν βουλομένων ὁδεύειν ὁδόν · καί γυ-
ναικῶν πρεσϐυτίδων καὶ ἀοιδίμων θεοπνεύστων μητέρων μνῆμαι, τῶν ἀνδρείῳ καὶ τελείῳ φρονήματι τοὺς
τῆς ἐναρέτου ἀσκήσεως ἄθλους ἐξανυσασῶν, πρὸς ὑπογραμμὸν καί ἔρωτα θεῖον, τῶν ἐθελουσῶν τὸν τῆς
ἐγκρατείας καὶ ἁγνείας ἀναδήσασθαι στέφανον ο διὰ τὸ ὑπὸ ἀνδρός τινος παγκρατίστου, καὶ τῇ γνώμῃ πο.
λυμαθοῦς. καὶ τῷ ¹ἤθει εἰρηνικοῦ, καὶ τῇ καρδίᾳ εὐσεϐοῦς, καὶ τῆ διανοίᾳ θεοφιλοῦς, καὶ τοῦ πρὸς δεομένους
τῶν χρειῶν κοινωνικοῦ, καὶ αὐτῇ κορυφῇ τῶν ἀξιωμάτων διὰ χρηστότητα τρόπων πολλῶν λογάδων ἀνδρῶν
προτετιμημὲνου, καὶτὸ ὅλον τῇ δυνάμει τοῦ θείου Πνεύματος φρουρουμένου, ἐπιτάξαντος ἡμῖν, μάλλον δὲ,
εί χρὴ τὸ ἀληθὲς εἰπεῖν, πρὸς τήν τῆς τῶν κρειττόνων θεωρίας τὸν νωθρὸν ἡμῶν νοῦν διεγείραντος πρὸς μί-
μησιν καὶ ἅμιλλαν τῶν ἀρετῶν τῆς ἀσκήσεως τῶν ὁσίων καί ἀθανάτων πνευματικῶν ἡμῶν Πατέρων, τῶν ὲν
ἀρεσκείᾳ Θεοῦ, ἐν σκληραγωγίᾳ πολλῇ τοῦ σώματος βεϐἐωκότων · ὡς ἀναγραψαμένους ἡμᾶς τοὺς τῶν ἀνι-
κτίτων ἀθλητῶν βίους διαπέμψασθαι τούτῳ, ἀνακηρύττοντας ἑνὸς ἑκάστου τῶν μεγάλων τὰς ἐνεργεῖς ἀρε.
τάς, Ἐστι δὲ ὁ του θείου τούτου καὶ πνευματικοῦ πόθου ἐραστής ὁ ἄριστος τῶν ἀνδρῶν Λαῦσος ὁ μετὰ τήν
τοῦ Θεοῦ ῥοπὴν φύλαξ τεταγμένος τῆς ἐνθέου καί εὐσεϐοῦς βασιλείας.
Ἐγὼ τοίνυν ὁ καὶ τῇ γλώττῃ ἀπαίδευτος, καὶ πνευματικῆς γνώσεως ἀκροθιγῶς πως γευσάμενος, καὶ τοῦ
καταλόγου τῶν ἁγίων Πατὲρων πνευματικοῦ βίου ἀνάξιος, δεδοικὼς τὸ ὑπὲρ ἐμὲ ἄμετρον τῆς ἐπιταγῆς
μέγεθος, δυσανησχὲτουν ἐγχειρῆσαι τούτῳ τῷ ἑπιτάγματι πολλῆς δεομένῳ καὶ σοφίας τῆς ἔξωθεν, καὶ
πνευματικῆς συνέσεως. Ὃμῶς καταιδεσθεὶς πρῶτον τὸ σπουδαῖον τῆς ἀρετῆς τοῦ είς ταύτην τήν σπουδήν
ἡμᾶς διεγείραντος, ἀναλογισάμενος δὲ καὶ τῶν ἐντυγχανόντων τήν ὠφέλειαν, δεδιὼς δὲ καὶτὸν ἐπὶ τῇ εὐ.
λόγῳ παρακοῇ κίνδυνον, Θεοῦ προνοίᾳ πρῶτον ἀνατεθεικὼς τὸ γενναῖον ἐπίταγμα, καὶ πολλῇ προσεχείᾳ
χρησάμενος τῇ τῶν ἁγίων Πατὲρων πρεσϐείᾳ, πτερούμενος ἀνέϐην εἰς τοῦς ἀγῶνας τοῦ σκάμματος, καί ὡς
ἐν ἐπιτομῇ τῶν γενναίων ἀθλητῶν καὶ μεγάλων ἀνδρῶν τὰ ἓπακρα μόνον καὶ σημεῖα ἀναγραψάμενος.
Οὐ μόνον ἀνδρῶν ἀοιδίμων κατορθωκότων πολιτείαν ἀρίστην, ἀλλά καί γυναικῶν μακαρίων καὶ εὐσχημόο
νων ἄκραν πολιτείαν ἐξασκησασῶν. Καὶ τῶν μὲν τὰ ἱεροπρεπῆ πρόσωπα αὐτοπροσώπῳ θὲᾳ ἰδεῖν κατηξιώθην ο
τῶν δὲ ἤδη τελειωθέντων ἐν τῷ σκάμματι τῆς εὐσεϐείας παρά θεοφόρων ἀθλητῶν τοῦ Χριστοῦ τήν οὐράνιον
τούτων ζωὴν ἐκμεμάθηκα. Πολλὰς δὲ πόλεις, καί πλείστας κώμας, σπήλαιά τε ἅμα καὶ πάσας σκηνάς τῆς
ἐρήμου τῶν μοναχῶν πολλῇ τῇ πορείᾳ περινοστήσας θεοσεϐείας σκοπῷ, μετὰ πάσης ἀκριϐείας, ἃ μεν
αὐτὸς ἱστορήσας ἀνεγραψάμην, ἃ δὲ παρὰ τῶν ἁγίων Πατέρων ἀκήκοα, ἄθλους μεγάλων ἀνδρῶν καὶ ἀν-
δρειοτὲρων τῆς φύσεως γυναικῶν διὰ την εἷς Χριστὸν ἐλπίδα, ἐνσημήνας ἐν τῷ βιϐλίῳ ἀπέσταλκα τῇ
τῶν θείων λογίων φίλῃ ἀκοῇ σοὺ, ἀνδρῶν ἀρίστων καὶ θεοφιλῶν ἐγκαλλώπισμα, καὶ τῆς πιστοτάτης καί
θεοφιλοῦ βασιλείας ἀγλάϊσμα, γνήσιε καὶ φιλόχριστε δοῦλε Θεοῦ Λαῦσε, ἐγχαράξας κατά τήν προσοῦσαν
ἐμοὶ βραχύτητα ἑκάστου τῶν τοῦ Χριστοῦ ἀθλητῶν ἀρρένων τε καὶ θηλειῶν τὸ ἀοίδιμον ὄνομα · ἐξηγησέ-
μένος τε άπὸ πολλῶν καὶ πάνυ μεγάλων ἄθλων ἑκάστου ὀλίγους καὶ σφόδρα βραχεῖς, προστεθεικὼς τῶν
πλείστων καὶ τὸ γένος, καὶ τήν πόλιν, καὶ τὸν τρόπον τῆς μονῆς.
Ἐμνημονεύσαμεν δὲ ἀνδρῶν καὶ γυναικῶν κατωρθωκότων μὲν εἷς ἄκρον τήν ἀρετὴν, διὰ δὲ τήν μητέρι
τῆς ὑπερηφανίας, την καλουμὲνην κενοδοξίαν, εἷς ἔσχατον βάραθρον καὶ πυθμένα ᾅδου κατενεχθέντων, καὶ
τά ἐκ μακρῶν χρόνων καὶ πολλῶν κόπων κτηθέντα αὐτοῖς ἐπέραστα καὶ περιμάχητα τῆς ἀτχήςεως κατ-
ορθώματα, ἐν μ.ιᾷ καιροῦ ροπᾷ ὑπδ τοῦ τύφου καὶ τῆς οἷήσεῶς διαῤῥυέντα · χάριτι δὶ τοῦ Σωτῆρος ἡμῶν,
καὶ προνοίᾳ τῶν ἁγίων Πατέρων, καὶ συμπαθείᾳ σπλάγχνων πνευματικῶν, ἐξαρπασθέντων τῶν τοῦ δια-
ϐόλου δικτύων, καὶ εὐχαῖς τῶν ἁγίων τῶν πρότερον ἀνακτησαμένων ἐνάρετον βίον.

995 PA LLADII 996
W
Gentiano Hel-veto interprete.
Domus, Supplementum Bibliolh. Patrum ed. Paris. 1624, fol. l. II, p. 893.
