
997 PROOEMIUM. 993
MM
PA LLADII EPISCOPI HELENOPOLEOS
HISTORIA AD LAUSUM
CONTINENS VITAS SANCTORUM PATRUM.
PROOEMIUM.
In hoc libro scripta est. qua in virtute utebantur, exercitatio et admirabilis vitae agenda» ratio beatorum et
sanctorum Patrum qui degebant in solitudine; ut eos zernulentur acimitentur qui caelestem volunt vitam
agere, et quas ad regnum caelorum deducit, viam ingredi; annumque mulierum memoria, et inclytarum
matrum a Deo inspiratarum, quae magno et forti animo virtutis exercitationis peregere certamina, ut exemplar
proponatur, et amor excitetur iis quae continentiae ac castitatis volunt corona redimiri, ex sententia et voluntate
viii, qui est varia ac multiplici doctrina praeditus, moribus pacificus, et corde pius, menteque religiosus, etin
iis quae sunt opus egentibus communicandis liberalis, et prepter morum bonitatem multis viris eximiis est in
summis honoribus praapositus, et omnino custoditur virtute divini Spiritus. Qui quidem nobisjussit, vel, si
verum potius dicere oporteat, ad eorum quae sunt meliora contemplationem hebes nostrum et obtusum exci-
tavit ingenium, ut ad proponendam ad imitandum virtutum exercitationis decertationem sanctorum et im-
mortalium et spiritalium patrum nostrorum, qui, ut Deo placerent, in dura et aspera tractatione corporis vitam
egerunt, praeclarorum athletarum vitam a nobis descriptam ad eum mitteremus, uniuscujusque ex magnis
strenuae praedicando Virtutes. Divini autem hujus et spiritalis desiderii amator est Lausus, cui post divinum
auxilium mandata est custodia divinitus alﬂati et religiosi- imperii.
Ego igitur qui et lingua sum ineruditus, et spiritalem cognitionem summis quodammodo labris attigi, et
indignus sum qui recenseam catalogum spiritalem vitam agentium sanctorum Patrum, et si reformidem prae-
cepti magnitudinem quod meas vires superat, etjussnm azgre feram, quod et magnam externam sapientiam,et
spiritalem requirit intelligentiam; reveritus tamen primum et ejus qui ad hoc exsequendum nos excitavit
virtutem, et reputans eorum qui haec legent utilitatem, et extimescens periculum quod essem aditurus, et-
si jure parere recusarem, cum egregium primum jussum divinze ascripsissem Providentiae, magnaque usus
essem diligentia, sanctorum Patrum intercessione erectus, ad ea sum aggressus, veluti quodam compendio
praeclarorum athletarum et rnagnorum virorum summa solum certamina et signa describens.
Nec solummodo clarorum virorum. qui optimam ac praestantissimam ex virtute vitam egere, sed
etiam beatarum mulierum quae in excellentissima: vitae genere se honeste exercuere. Et aliquorum quidem
ex iis sacros vultus ut ipse coram viderem sum dignatus, qui jam ante sunt consummati in certamine pietatis;
aliquorum autem ccelestem Vitae institutionem didici a divinis athletis. Multas autem urbes, et multos vicos,
et speluncas, et omnia tabernacula deserti monachorum pedestri itinere obiens, diligentissimo consideravi
eorum pietatem ac religionem. Atque eum quis partim quidem ipse vidi scripsissem, partim autem qua.- a
sanctis Patribus audivi, magnorum virorum certamina, et mulierum, quas prepter spem in Christum erant
fortiores quam earum ferebat natura, huius libri scriptis mandassem, misi ad tuas aures amicas divinorum
eloquiorum, optimorum virorum et religiosorum decus, fidelissimique et religiosi imperii splendor, germane
et Christi amice serve Dei Lause, pro ea qum mihi inest exiguitate, uniuscujusque ex Christi athletis tam
masculis quam feminis insigne nomen, exprimens, et ex multis et magnis uniuscuiusque certaminibus pauca
breviter exponens; plurimorum quoque genus etiam adjiciens, et urbem, et locum mansionis.
Meminimus autem virorum et mulierum, qui ex virtute quidem vitam perfecte instituerunt, propter arro-
gantia; autem matrem inanem quae vocatur gloriam, in infimum inferorum barathrum, et fundum precipi-
tati fuerant, et qnae longo tempore et plurimo libere sibi pepererant, amplectenda, et acerrimo studio com-
paranda exercitatitionis benefacta, uno temporis momento arrogantia et vana de se persuasione amiserant.
Gratia autem nostri Servatoris, ei. sanctorum Patrum providentia, et visceru'n miseratione, erepti sunt a
spiritalibus diaboli laqueis, et sanctorum precibus recuperaverant priorem vitam quam agebant ex virtute.
